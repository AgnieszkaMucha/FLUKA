## Co to jest FLUKA?
FLUKA jest narzędziem ogólnego zastosowania, służącym do obliczeń transportu promieniowania i symulacji oddziaływania promieniowania z materią.

Zakres możliwości aplikacyjnych programu obejmuje m. in. przyspieszanie wiązki protonów lub elektronów, projektowanie geometrii tarczy i zastosowanych osłon, obliczenia kalorymetryczne, dozymetryczne, projektowanie detektorów, planowanie radioterapii, itd.
FLUKA pomaga symulować z wysoką dokładnością oddziaływania i propagację promieniowania w materii, z wykorzystaniem 60 różnych cząstek oraz odpowiadających im antycząstek, a także neutronów o energiach do energii termicznych. Program może również symulować transport fotonów spolaryzowanych (np. promieniowanie synchrotronowe) oraz fotonów optycznych. FLUKA ma możliwość śledzenia cząstek naładowanych (także w obecności pól elektrycznych i magnetycznych).

## Jak rozpocząć pracę z programem FLUKA? 
Praca w programie FLUKA polega na tworzeniu plików wsadowych (INPUT).
Plik wsadowy INPUT jest tworzony w standardzie ASCII z rozszerzeniem .inp .
Plik INPUT składa się z komend (opcji), każda z nich zawiera jedną lub więcej linii (z przyczyn historycznych nazywanych „kartami”). Poza komendami FLUKI plik wsadowy powinien także zawierać opis geometrii projektowanej symulacji.
Typowa struktura pliku INPUT:
•	tytuły i komentarze,
•	opis geometrii (bryły przestrzenne i powierzchnie, w połączeniu z przestrzenią podzieloną na regiony (obowiązkowe),
•	definicje materiałów (obowiązkowe, za wyjątkiem materiałów wstępnie zdefiniowanych w programie),
•	przypisanie materiałów do danych regionów (obowiązkowe),
•	definicje potrzebnych detektorów, 
Każdy detektor stanowi domenę przestrzeni fazowej (region przestrzeni o określonym polu promieniowania – zdefiniowany kierunek i energia cząstek), w której użytkownik chce obliczać wartości oczekiwane wielkości fizycznych, takich jak energia zdeponowana, dawka, fluencja, itp. Dostępne są różne typy detektorów odpowiadające różnym wielkościom i różnym algorytmom zastosowanym do oszacowania tych wartości (estymatory). Wybór detektorów jest opcjonalny, jednak należy wybrać przynajmniej jeden.
•	definicje źródeł cząstek (obowiązkowe),
•	zdefiniowane ustawienia charakteryzujące problem, czyli np. wartości graniczne energii, efekty fizyczne nie symulowane domyślnie, cząstki wyłączone z transportu, itp. (opcjonalne),
•	inicjalizacja losowej sekwencji liczbowej (obowiązkowe, jeśli wymagane jest oszacowanie błędu statystycznego),
•	sygnał startowy i liczba żądanych zdarzeń (obowiązkowe).
 


Fluka to taki fajny program
